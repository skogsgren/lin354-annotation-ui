# Pilotannotering - Tillägg

<br>

Pilotannoteringen visade lovande resultat med ett Fleiss värde på 0.48. Detta
är inte en särskilt hög siffra, men bättre än vad man kunde trott från ett
såpass svårt tvetydigt begrepp som hundvisslor. Men med det sagt så finns det
fortfarande plats för förbättring. Framförallt är det två saker som ni var
oense om som kan klargöras:

<br>

### 1.) Implicita hundvisslor

- Kulturberikande: *@rektor_linnea Hade skolan blivit bättre om vi tog bort
  allt kulturberikande?*

I tweeten ovan är det väldigt svårt att avgöra huruvida det är en hundvissla
eller inte. Svårigheten uppkommer när vi noterar hur begreppet används: hade vi
använt den konventionella betydelsen av kulturberikande utan att specificera
exakt vad det är vi menar? På svenska skulle jag säga att det vore märkligt att
inte explicit säga det i hakparenteser i följande mening: "*Hade skolan blivit
bättre om vi tog bort all[a] kulturberikande [upplevelser (i form av
utflykter)]*"; Men eftersom vi inte får några bevis från den språkliga
kontexten måste vi annotera det som att betydelsen är konventionell i tweeten
ovan.

- Kulturberikande: *@katjanouch Ska det inte heta kulturberikande tillskott?*

Samma fenomen kan ses här. Förmodligen används
begreppet ovan i hundvissletolkningen, men givet denna kontext skulle det lika
gärna kunna vara en konventionell betydelse. Och eftersom det inte finns något
som skulle indikera något annat måste vi i ramen av detta arbete anse att denna
är konventionella.

Båda fallen ovan visar vikten i att enbart koncentrera sig på den språkliga
kontexten och hur implikationerna faller från ordet till dess betydelse givet
den kontexten.

<br>

### 2.) Inläsning av fakta i tolkning av begrepp

- Kriminella: *Det är såklart en jättebra idé att lågstadiebarn i utsatta
  områden går på fritids i stället för att hänga på torget med kriminella
  tonåringar. Idéer är inte per automatik dåliga för att de uttrycks i DN. Och
  nej, FRITIDS är inte = FRITIDSGÅRD. twitter.com/PhilipSyren/st…*

Medan det stämmer att invandrare är överrepresenterade i utsatta områden kan
man inte, skulle jag vilja hävda, kunna läsa in den tolkningen enbart utifrån
ordet kriminella ovan. Det är helt enkelt inte en tolkning av ordet givet dess
kontext ovan. Men det är värt att notera att det är upp till annoterarens
bedömning huruvida det går att läsa den tolkningen utifrån dess språkliga
kontext.

<br>
### 3.) Metaanvändning

I fall där uttrycken används på ett metasätt --- alltså när det talas *om*
hundvisslebetydelsen av ett visst ord men där den inte används som en
hundvissla vanligtvis hade gjorts --- ska uttrycken annoteras som hundvissla.

<br>
### 4.) Suveränitet - förtydligande

Nämnde inte det i ursprungliga riktlinjerna av alla hundvisslor men en viktig aspekt
av 'suveränitet' i dess hundvissletolkning är att den oftast används i den
kontexten av att "dem" (vilket i hundvissletolkning oftast har en antisemitisk
implikation) vill minska vår suveränitet (av någon ondskefull anledning på
typisk antisemitisk sätt).

<br>
<br>
<br>

# Annoteringsriktlinjer


Detta projekt är menat att ge insikt i proportionen av "hundvissletolkningar"
och konventionell tolkning på svenska twitter för fem utvalda begrepp:
'kulturberikande', 'svensk kultur', 'globaliseringen' 'suveränitet' och
'kriminella'. Då språkanvändningen av hundvisslor är under konstant förändring
går det inte att ge en exakt definition av deras betydelse, men det går att ge
en generell överblick över det du som annoterare förväntas bedöma efter
(konventionell i (1) och hundvissletolkning i (2) för samtliga begrepp):

<br>

#### Kulturberikande

1. Något som ger en insikt i en annan kultur.
2. Invandring [från annan kultur] bidrar till samhällsförfall

#### Svensk kultur

1. Kan innebära mycket: köttbullar, jantelagen osv... Kalle Anka på julafton!
2. Svensk kultur är en fråga om etnicitet och är inkompatibel med andra
   kulturer

#### Globaliseringen

1. Syftar på världen som blir mer "global", alltså att gränserna mellan
   länderna suddas ut i kraft att handel och samarbete ökar.
2. Konventionella betydelsen behålls, men det som impliceras är att det inte är
   marknadskrafter som driver den utvecklingen utan en "världselit" (som i sin
   tur implicerar antisemitism) som har ondskefulla mål.

#### Suveränitet

1. Ett lands autonomi från yttre kontroll och/eller ett lands högsta politiska makt
2. Ett lands autonomi från yttre kontroll defineras från dess autonomi från
   större samarbeten; alltså WEF, EU osv... I detta finns en implicit
   association att judar styr dessa större samarbeten och att länder som är
   involverade i dessa egentligen styrs av judar (notera likheten till
   hundvissletolkningen för 'globaliseringen').

#### Kriminella

1. *a.)* Individer som utför kriminella handlingar  
   *b.)* Adverb, ex. 'kriminella handlingar'
2. Kriminella individer = invandrare

<br>
Som nämnt ovan är dessa generella och det är upp till ditt omdöme att se på
varje tweet för sig själv, det är rådata taget direkt från twitter trots allt!

Annoteringsprocessen ser alltså ut som följer:

1. Läs ordet som står understruket längst upp.
2. Läs tweeten nedanför ordet och bestäm huruvida det används på ett
   konventionellt sätt, eller om det går att läsa in en hundvissletolkning.
3. Klicka på knapp i enlighet med tolkningen du utfört i (2)

<br>
## Vad är en hundvissla?

Svårigheten i att ta reda på frågeställningen ovan är intuitivt svårigheten i
att fånga exakt vad en hundvissla är. Enkelt uttryckt är hundvisslor semantiskt
tvetydiga begrepp, alltså att de uttrycker två semantiska betydelser inom samma
användning. Detta möjliggör det för användaren att förmedla en åsikt till en
grupp av människor, samtidigt som det ger användaren förmågan att neka avsikten
att förmedla den åsikten. Om det låter förvirrande så är det för att det just
är poängen med hundvisslor (och därmed det som gett uppkomst till namnet) då
uttrycken just är menade att kunna undgå uppmärksamhet medan samtidigt förmedla
en annan (eller förvriden) betydelse till en ingrupp (notera liknelsen till en
hundvissla som vi människor inte kan höra). Notera skillnaden i (1) och (2)

1. *"Å fan , visste jag inte om , endast läst hennes böcker om bronsåldern och
   järnåldern , oerhört kulturberikande"*
2. *"Vi får tacka Reinfeldt och de rödgröna för den kulturberikande upplevelsen
   av krut och röklukt."*

Såklart är det ofta inte så självklart i verkligheten som i dessa exempel, och
det finns nästan alltid en tvetydighet (ambiguitet) inbyggd i som gör det svårt
att avgöra hur ett uttryck används utan kontexten det används i. Denna
problematik är det som kommer försöka klargöras i dessa riktlinjer.

<br>
## Hundvisslor och politik

Hundvisslor använts mestadels inom ramarna av politisk diskurs, och
problematiken som då uppstår under en sådan här annotering är att man
automatiskt börjar tänka att: *hundvissla = en viss politisk åsikt*. Detta
eftersom hundvisslor mest frekvent används av högern och det är naturligt att
vi då hamnar i banorna att tänka att om personen verkar uttrycka högeråsikter
samt använder begreppet så måste det vara en hundvissletolkning. <mark>Denna
studie handlar dock inte om vad annoteraren tänker sig att personen har för
politisk åsikt, det handlar om hundvisslor.</mark> (1) nedan uttrycker
exempelvis inte högeråsikter men använder termen "svensk kultur" i dess
hundvissleform (då i metasyfte i (1)), och (2) uttrycker åsikter i linje med
högeråsikter men använder inte termen "svensk kultur" som en hundvissla:

2. @JessicaStegrud @Mark_Levengood @EvinIncir Det kan jag svara på i grunden
   anser ni SD att Sverige är en plats för etniska svenskar. Alla andra
   folkgrupper är ett hot mot svenska traditioner o svensk kultur.
2. @miafalksweden Mera svensk kultur hoppas jag inneb&#228;r mer svensk
   s&#229;ng och musik i radio o tv. Lite tr&#246;tt p&#229; det utl&#228;ndska
   br&#228;ket.


Det är ytterst viktigt att under annoteringsprocessen tänka på betydelsen av
ordet sett i dess kontext av tweeten och inte kontexten i tweeten (som
exempelvis upplevd politisk åsikt) som avgörande för huruvida det är en
hundvissla eller inte.

<br>
## Sarkasm / Ironi

Sarkasm/ironi är ytterligare en problematisk företeelse, då det i vissa fall
verkar som om det faller på subjektiv tolkning huruvida en person är sarkastisk
eller inte. Ta exempelvis tweeten nedan:

1. *"@peterwennblad Måste varit en svensk, som framgår i denna reklam är
   svenskar både korkade och det ligger i svensk kultur att klanta sig. :)
   youtu.be/JuXQOYq_RXw"*

Internet tenderar att vara mer sarkastisk/ironisk än annan media, och därför
borde annotering av dessa fall ske från det perspektivet; så i tvivel gå på att
begreppet är sarkastiskt använt.

<br>
## N/A

N/A (eng. Not Applicable) är det tredje alternativet och bör enbart användas om
det inte går att tolka. Detta borde endast ske av följande anledningar:

1. Tweeten är inte på svenska.
2. Tweeten innehåller inte termen
3. Tweeten innehåller **endast** termen. Detta inkluderar ej fall där
betydelsebärande emojis inkluderas. Dessa betydelsebärande emojis är: 1.)
flaggor, 2.) byggnader (kyrkor, moskeer osv), personer/smileys, djur.

Några exempel följer där N/A är lämpligt:

- *"Ny antologi om antirasism, dekolonisering och migration i svensk teater.
  Rebecca Brinch, Dirk Gindt, och Tiina Rosenberg, @Stockholms_univ, är
  redaktörer."* [svensk kultur]
- *"@DRNyheder Tillykke til Italien. Ud af globalismens kløer. Mere suverænitet
  til nationalstaten"* [globalismen]

## Slutsats

Du som annoterare förväntas dela in tweets i två kategorier beroende på om
ordet ovanför tweeten uppvisar en hundvissletolkning eller inte. En tredje
kategori inkluderas då det inte går att avgöra eller inte är applicerbart för
den tweeten. Detta görs enligt följande definitioner (med utrymme för
tolkning):

<br>

#### Kulturberikande

1. Något som ger en insikt i en annan kultur.
2. Invandring [från annan kultur] bidrar till samhällsförfall

#### Svensk kultur

1. Kan innebära mycket: köttbullar, jantelagen osv... Kalle Anka på julafton!
2. Svensk kultur är en fråga om etnicitet och är inkompatibel med andra
   kulturer

#### Globaliseringen

1. Syftar på världen som blir mer "global", alltså att gränserna mellan
   länderna suddas ut i kraft att handel och samarbete ökar.
2. Konventionella betydelsen behålls, men det som impliceras är att det inte är
   marknadskrafter som driver den utvecklingen utan en "världselit" (som i sin
   tur implicerar antisemitism) som har ondskefulla mål.

#### Suveränitet

1. Ett lands autonomi från yttre kontroll och/eller ett lands högsta politiska makt
2. Ett lands autonomi från yttre kontroll defineras från dess autonomi från
   större samarbeten; alltså WEF, EU osv... I detta finns en implicit
   association att judar styr dessa större samarbeten och att länder som är
   involverade i dessa egentligen styrs av judar (notera likheten till
   hundvissletolkningen för 'globaliseringen').

#### Kriminella

1. *a.)* Individer som utför kriminella handlingar  
   *b.)* Adverb, ex. 'kriminella handlingar'
2. Kriminella individer = invandrare

Alltså, för varje tweet gör följande:

1. Läs ord längs upp på tweet
2. Bestäm huruvida det är hundvissla utifrån listan ovan, samt personlig
tolkning.
3. Klicka på respektive knapp. Klicka på N/A endast om kraven satta i
riktlinjerna är applicerbara.

<br>
<br>
<br>
---
# Extramaterial (läses vid behov)
---
<br>
<br>
<br>

## Problematik

Annoterarbias är såklart ett verkligt problem för denna undersökning då som
även beskrivet ovan är vi benägna att se detta språkfenomen som i sin natur
sammankopplat med politisk åsikt, vilket får annotering att reflektera
individuell politisk åsikt. Som även beskrivet ovan så borde inte detta vara
oundvikligt så länge annoterarna har i åtanke att det inte är de politiska
åsikterna som bestämmer en viss tolkning, utan dess kontext som den befinner
sig i.  Dessutom då denna undersökning med fördel inte bör utföras av personer
helt utan lingvistisk eller språkintresserad bakgrund attraheras en viss typ av
bias.

En annan aspekt som är värt att nämna (men inte värt att åtgärda i
riktlinjerna) är faktumet att jag är medvetet luddig i hur dessa hundvisslor
faktiskt fungerar. Rent språkfilosofiskt är dessa olika begrepp egentligen
väldigt annorlunda: 'kriminella' är exempelvis en fråga om referens, medan
hundvissletolkningen för exempelvis 'globalismen' snarare är led av
implikationer. Anledningen till varför jag inte valt att nämna det i
riktlinjerna är för att mitt huvudfokus är att försöka göra det enkelt för
annoterarna, och jag tror personligen att det är enklare att inte tänka på de
mer djupgående funktionella aspekterna av varje begrepp för varje tid, jag tror
helt enkelt att det hade tagit för mycket tid. Men, för fullständighetens
skull:

- **'kulturberikande'**: implikation genom motsägelse; Alltså, uttrycket
  använder sig av vår tolknings förmåga: hur kan någonting vara
  "kulturberikande" om det är negativt? Alltså måste uttrycket betyda någonting
  annat, vilket får oss att implicera hundvisslan (om vi är medveten/en del av
  ingruppen).
- **'svensk kultur'**: implikation
- **'globalismen'**: led av implikation;
- **'suveränitet'**: implikation genom association
- **'kriminella'**: referentiell betydelse, alltså att en viss grupp människor
  är samma som en annan grupp, i detta fall kriminella=invandrare.

## Annoteringsgränsnitt

Annoteringsgränsnittet ser ut på föjande sätt:

1. Begreppet som ska utvärderas (står som rubrik i blåa textrutan)
2. Tweeten som ska utvärderas för begreppet i 1.
3. Knappar:
    1. "Gör-om": Syns endast efter första annoteringen. Notera att man inte går
    tillbaka till förra tweeten utan "lägger tillbaka" den i högen av
    oannoterade tweets (så oroa dig inte om du klickar på gör om och sen kommer
    du till en annan tweet än den förra, den är där på högen).
    2. Hundvissle: Klicka om begreppet används i sin hundvissletolkning
    3. Konventionell: Klicka om begreppet används i sin konventionella
    tolkning.
    4. N/A: Klicka om begreppet används på ett sätt som inte kan beskrivas som
    2 eller 3.
4. Bottendel:
    1. Källkod: källkod för annoteringsgränssnitt och extraktionskod.
    2. Annoteringsriktlinjer: denna sida
    3. Utloggningsknapp: loggar ut inloggad användare
